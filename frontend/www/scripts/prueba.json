{"text":"Regidoria de Medi Ambient, Sostenibilitat i Via P\u00fablica PLEC DE PRESCRIPCIONS T\u00c8CNIQUES PER A LA CONTRACTACI\u00d3 DEL SERVEI OPERACIONAL I GESTI\u00d3 DE LA PROFILAXIS SANIT\u00c0RIA DELS COLOMS URBANS AL MUNICIPI DE REUS 1. OBJECTE Definir les condicions t\u00e8cniques per la contractaci\u00f3 d\u2019un servei operacional de gesti\u00f3 de la profilaxis sanit\u00e0ria dels coloms capturats al municipi de Reus pel personal propi del Departament de Medi Ambient, responsable del seu control, consistent en els seu sacrifici, la gesti\u00f3 dels seus residus amb la finalitat d\u2019evitar els problemes sanitaris i econ\u00f2mics derivats. 2. \u00c0MBIT D\u2019ACTUACI\u00d3 Terme municipal de Reus. 3.- REFER\u00c8NCIA D\u2019APLICACI\u00d3 Seran d\u2019aplicaci\u00f3 les disposicions que a continuaci\u00f3 es relacionen, sempre que no modifiquin ni s\u2019oposin a all\u00f2 que en ell s\u2019especifica: \u0001\u0002 At\u00e8s el Reglament (CE) N1099\/2009 del Consell de 24 de setembre de 2009 relatiu a la protecci\u00f3 dels animals en el moment del sacrifici. \u0003\u0002 Vista la Llei 42\/2007, de 13 de desembre, del patrimoni natural i de la biodiversitat. \u0004\u0002 D\u2019acord amb el Decret Legislatiu 2\/2008, de 15 d\u2019abril, pel qual s\u2019aprova el Text ref\u00f3s de la Llei de protecci\u00f3 dels animals. \u0005\u0002 Vista la Resoluci\u00f3 anual per la qual es fixen les esp\u00e8cies objecte d'aprofitament cineg\u00e8tic, els per\u00edodes h\u00e0bils de ca\u00e7a i les vedes especials per a la temporada en tot el territori de Catalunya. \u0006\u0002 D\u2019acord amb la normativa vigent a Catalunya en mat\u00e8ria cineg\u00e8tica. \u0007\u0002 Atesa la Llei 39\/2015, d\u20191 d\u2019octubre, del procediment administratiu com\u00fa de les administracions p\u00fabliques i la Llei 26\/2010, del 3 d\u2019agost, de r\u00e8gim jur\u00eddic i de procediment de les administracions p\u00fabliques de Catalunya. \b\u0002 OIE. Codi sanitari per als animals terrestres. Cap\u00edtol 7.6 Matan\u00e7a d\u2019animals amb finalitat profil\u00e0ctica. L\u2019empresa adjudicat\u00e0ria est\u00e0 obligada al compliment de totes les instruccions, plecs i normes de tota \u00edndole promulgades per l\u2019administraci\u00f3 Europea, de l\u2019Estat, Auton\u00f2mica, Local i d\u2019altres organismes competents, que siguin d\u2019aplicaci\u00f3 en les feines que s\u2019han de realitzar, tant si son esmentades com si no ho son en la relaci\u00f3 anterior. 4. DURADA DEL SERVEI El contracte tindr\u00e0 una durada de dos anys amb possibilitat de pr\u00f2rrogues expresses d\u2019un any, fins a dos anys m\u00e9s. La durada total del contracte, incloses les pr\u00f2rrogues, no podr\u00e0 excedir els quatre (4) anys. 1 de 4 Regidoria de Medi Ambient, Sostenibilitat i Via P\u00fablica 5. CONDICIONS T\u00c8CNIQUES Nombre de exemplars de coloms a gestionar Nombre de coloms estimat per gestionar d\u2019un m\u00e0xim de 8.000 individus. Dels darrers 4 \u00faltims anys, l\u2019any de majors exemplars capturats va ser l\u2019any 2019 amb 6.263 exemplars. Direcci\u00f3 del contracte L\u2019empresa adjudicat\u00e0ria disposar\u00e0 d\u2019un responsable t\u00e8cnic del contracte, amb la formaci\u00f3 exigida per la normativa vigent, Reial Decret 830\/2010, de 25 de juny, pel qual s'estableix la normativa reguladora de la capacitaci\u00f3 per realitzar tractaments amb biocides, si es tracta d\u2019una empresa de control de plagues, que supervisar\u00e0 la realitzaci\u00f3 de les tasques i assegurar\u00e0 en tot moment un adequat funcionament del servei i del personal necessari per a la realitzaci\u00f3 dels treballs. En el cas que l\u2019empresa sigui un centre veterinari o servei veterinari, haur\u00e0 d\u2019acreditar que disposa d\u2019un veterinari col\u00b7legiat, que ser\u00e0 el responsable t\u00e8cnic del servei, i qui dirigir\u00e0 i controlar\u00e0 les tasques encomanades i l\u2019adequat funcionament del mateix. El mitj\u00e0 d\u2019acreditaci\u00f3 de compliment ser\u00e0 una Declaraci\u00f3 responsable, c\u00f2pia de la titulaci\u00f3, i certificat de col\u00b7legiaci\u00f3. Ubicaci\u00f3 i contacte Per tal de garantir el benestar animal durant el seu transport amb condicions que permetin mantindre durant tot el trasllat la qualitat de l\u2019aire, la temperatura als nivells adequats, la seva seguretat, donar resposta i optimitzar la jornada efectiva de treball coordinada amb els serveis municipals, la dist\u00e0ncia m\u00e0xima de les instal\u00b7lacions de l\u2019empresa adjudicat\u00e0ria respecte a la ciutat de Reus ser\u00e0 de 10 Km. L\u2019empresa disposar\u00e0 de tel\u00e8fon de contacte i correu electr\u00f2nic. Recursos disponibles: Personal: L\u2019empresa adjudicat\u00e0ria disposar\u00e0 del personal necessari per a la realitzaci\u00f3 dels treballs i d\u2019un responsable t\u00e8cnic, que supervisar\u00e0 la realitzaci\u00f3 del les tasques i assegurar\u00e0 en tot moment un adequat funcionament del servei. En el cas que l\u2019empresa licitant sigui una empresa de control de plagues, el personal haur\u00e0 de tenir formaci\u00f3 adequada per aplicar productes plaguicides segons la normativa vigent, Reial Decret 830\/2010, de 25 de juny, pel qual s'estableix la normativa reguladora de la capacitaci\u00f3 per realitzar tractaments amb biocides, i es comprovar\u00e0 el seu compliment per part del responsable del contracte en fase d\u2019execuci\u00f3 del contracte. L\u2019empresa adjudicat\u00e0ria a tots els efectes vetllar\u00e0 per l\u2019exacte compliment de les condicions de la prestaci\u00f3 del servei, sense que entre aquest personal i l\u2019Ajuntament de Reus existeixi cap vincle laboral. 2 de 4 Regidoria de Medi Ambient, Sostenibilitat i Via P\u00fablica Equips: L\u2019empresa adjudicat\u00e0ria haur\u00e0 de posar el personal, material, instrumental, equips, productes i tots els medis inclosos el material fungible i consumibles necessaris per dur a terme les tasques objecte del servei assumint les despeses que se\u2019n derivin. El licitador disposar\u00e0 de c\u00e0mera de tractament, contenidors i aparells d\u2019injecci\u00f3 que permetin que la concentraci\u00f3 de gas requerida es mantingui i es pugui mesurar amb precisi\u00f3. Els contenidors hauran de ser met\u00e0l\u00b7lics i hauran de ser de f\u00e0cil neteja i desinfecci\u00f3. El licitador disposar\u00e0 d\u2019un aparell llan\u00e7a xarxes de captura de coloms a disposici\u00f3 de l\u2019Ajuntament. El contractista est\u00e0 obligat sobre la seva responsabilitat a proveir-se i disposar de totes les m\u00e0quines, \u00fatils i mitjans necessaris per a l\u2019execuci\u00f3 dels treballs, en les condicions i en quantitat suficient per cobrir les necessitats dels contracte. 6. REALITZACI\u00d3 DEL SERVEI Els exemplars capturats mitjan\u00e7ant g\u00e0bies i xarxades pel personal propi del Servei de Medi Ambient de l\u2019ajuntament de Reus es traslladaran a l\u2019empresa adjudicat\u00e0ria per tal de ser sacrificats amb el m\u00e8tode de gasificaci\u00f3 amb CO2, respectant en tot moment el que disposa la normativa relativa al sacrifici. Un cop sacrificats els coloms es traslladaran a una planta SANDACH (Subproductes d\u2019origen animal no destinats al consum hum\u00e0). L\u2019empresa adjudicat\u00e0ria haur\u00e0 de conservar la tra\u00e7abilitat al llarg de tota la cadena de moviments que es realitzin en cada etapa de generaci\u00f3 i \u00fas o eliminaci\u00f3 de SANDACH, i hauran de ser igualment registrats. Control sanitari de coloms L\u2019empresa adjudicat\u00e0ria trimestralment realitzar\u00e0 el seguiment sanitari de les aus. Aquest seguiment consistir\u00e0 amb presa de mostres i anal\u00edtiques: \u0001\u0002 Necr\u00f2psia cl\u00ednica de 3 a 5 aus per a identificar lesions que es puguin associar a malalties i con\u00e8ixer l'status sanitari dels coloms. \u0003\u0002 Presa de mostres per a analitzar les malalties de Declaraci\u00f3 Obligat\u00f2ria de les aus (Influenza avi\u00e0ria i Malaltia de Newcastle) i tamb\u00e9 aquelles malalties que puguin esdevenir una possible zoonosi: Salmonella, a m\u00e9s de les dues malalties esmentades en el punt anterior. Si l\u2019empresa no disposa de laboratori propi, les anal\u00edtiques es duran a terme en laboratoris acreditats pel Departament d\u2019Acci\u00f3 Clim\u00e0tica, Alimentaci\u00f3 i Agenda Rural de la Generalitat de Catalunya i hauran d\u2019estar inscrits en el Registre de Laboratoris Agroalimentaris de Catalunya i autoritzats per diagnosis de malalties animals. Si l\u2019empresa disposa de laboratori propi, haur\u00e0 d\u2019estar inscrit en el Registre de Laboratoris Agroalimentaris de Catalunya i autoritzat per diagnosis de malalties animals. 3 de 4 Regidoria de Medi Ambient, Sostenibilitat i Via P\u00fablica Assessorament t\u00e8cnic L\u2019empresa adjudicat\u00e0ria realitzar\u00e0 assessorament t\u00e8cnic a l\u2019Ajuntament en temes relacionats amb el control sanitari relacionat amb les aus, amb la finalitat de dur a terme les actuacions necess\u00e0ries per tal d\u2019eliminar la problem\u00e0tica. 7. COMUNICATS D\u2019ACTUACI\u00d3 I INFORMES L\u2019empresa adjudicat\u00e0ria lliurar\u00e0 mitjan\u00e7ant correu electr\u00f2nic la seg\u00fcent documentaci\u00f3: \t Mensualment el registre de recepci\u00f3 i matan\u00e7a de coloms. \t Anualment el registre de lliurament dels cad\u00e0vers a l\u2019empresa autoritzada. \t Elaboraci\u00f3 dels informes de control sanitari trimestral i les conclusions dels mateixos. \t Mem\u00f2ria anual. 8. MEM\u00d2RIA T\u00c8CNICA S\u2019haur\u00e0 de presentar una Mem\u00f2ria t\u00e8cnica junt amb l\u2019oferta, d\u2019acord amb que s\u2019estableix en el punt cinc del plec de prescripcions t\u00e8cniques, que en cap cas ser\u00e0 valorada, per\u00f2 que \u00e9s obligat\u00f2ria pel que la no presentaci\u00f3 de la mateixa ser\u00e0 motiu d\u2019exclusi\u00f3 de la licitaci\u00f3. 9. ALTRES OBLIGACIONS El responsable t\u00e8cnic actuar\u00e0 com a interlocutor amb l\u2019Ajuntament, i es facilitar\u00e0 un tel\u00e8fon de contacte, correu electr\u00f2nic i treballadors\/res de l\u2019empresa que realitzaran el servei. L\u2019empresa adjudicat\u00e0ria que realitzi el sacrifici haur\u00e0 d\u2019aportar un procediment de treball per realitzar el sacrifici respectant el benestar animal. El procediment de treball haur\u00e0 de complir amb el que s\u2019estableix al Decret Legislatiu 2\/2008, de 15 d'abril, pel qual s'aprova el Text ref\u00f3s de la Llei de protecci\u00f3 dels animals: \u00abEl sacrifici d\u2019animals s\u2019ha de fer, en la mesura que sigui t\u00e8cnicament possible, de manera instant\u00e0nia, indolora i amb atordiment previ de l\u2019animal, d\u2019acord amb les condicions i els m\u00e8todes que s\u2019estableixin per via reglamentaria\u00bb. Aquest document s\u2019aportar\u00e0 conjuntament amb la mem\u00f2ria a presentar. Reus a data de la signatura, AJUNTAMENT DE REUS Medi Ambient Enric de Luca V\u00e1zquez T\u00e8cnic Mitj\u00e0 de Salut Ambiental 4 de 4"}
